# Design, definition og implementation af programmeringssprog
Projektrapportdatabase: [link](http://projekter.aau.dk/projekter/da/educations/bachelor-i-datalogi(b7a3856d-0def-4e67-aab5-9f338738bddf).html)

## Formål
At den studerende lærer, hvordan man kan designe og implementere et programmeringssprog og hvordan denne proces kan understøttes af formelle definitioner af sprogets syntaks og semantik og teknikker og metoder til oversætterkonstruktion

## Begrundelse
Al software er skrevet i et programmeringssprog og oversættes eller fortolkes for at kunne eksekveres. Design, beskrivelse og konstruktion af Programmeringssprog, oversættere, fortolkere og lignende værktøjer er af den grund centrale emner i datalogi.

Projektarbejdet fokuserer derfor på at sikre, at de studerende forstår vigtige underliggende begreber i programmeringssprogenes verden, hvorfor disse begreber er opstået og hvordan de beskrives formelt og repræsenteres i en implementation.

Forståelse af disse emner er fundamentale i forståelsen af nye og eksisterende programmeringssprog og deres anvendelsesmuligheder. Ydermere anvendes mange teknikker og værktøjer, oprindeligt udviklet til sprog og oversættere, også i andre sammenhænge i programudvikling.

## Mål

### Viden:
Den studerende skal efter gennemført projektmodul kunne:

  * forstå og gøre rede for grundbegreberne i en formel definition af et programmeringssprogs syntaks og semantik 
  * dokumentere kendskab til og overblik over de berørte teknikker og begreber inden for sprogdesign og oversætterkonstruktion
  * redegøre for de enkelte faser og sammenhængen mellem faserne i en oversætter
  * redegøre for de anvendte implementationsteknikker i den konstruerede oversætter/fortolker
  * benytte korrekt fagterminologi

### Færdigheder:
Den studerende skal efter gennemført projektmodul kunne:

  * beskrive et programmeringssprogs syntaks og semantik ved brug af relevante metoder til formelle definition
  *  implementere en oversætter eller fortolker til et konkret programmeringssprog eller til en udvidelse til et eksisterende programmeringssprog
  * ræsonnere datalogisk om og med de berørte begreber og teknikker

### Kompetence:
Den studerende skal efter gennemført projektmodul kunne:

  * vurdere anvendelse og anvendelighed af kendte værktøjer og teknikker til definition og implementation af programmeringssprog
  * forstå og gøre rede for hvordan konkrete sproglige begreber repræsenteres på køretidspunkter og i formel semantik


## Undervisningsform
Projektarbejde, der skal omfatte:

  * en analyse af en datalogisk problemstilling, hvis løsning naturligt
    kan beskrives i form af design af et konkret programmeringssprog
  * en formel definition af relevante, centrale dele af dette programmeringssprogs syntaks og semantik
  * i tilknytning hertil konstruktion af en oversætter/fortolker for sproget
